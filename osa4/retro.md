# Retrospektiivitekniikat

# 'Start, stop, continue, more of, less off' -ympyrä
Tässä tekniikassa onnistumiset ja kehitysehdotukset jaetaan viiteen eri kategoriaan, joista jokaiseen pyritään saamaan ajatuksia. Kategoriat ovat siis seuraavat: 
* Mitä ryhmän tulisi aloittaa tekemään
* Mitä ryhmän tulisi lopettaa tekemästä
* Mitä ryhmän toimintaa kannattaa jatkaa ennallaan
* Mitä tulisi toiminnassa lisätä
* Ja mitä tulisi toiminnassa vähentää
Ryhmä käy asiasta lyhyehkön (10 - 25 min, riippuen ryhmän koosta ja suoritetun työn kestosta) keskustelun, jossa jokainen saa ehdottaa muutoksia nykytilanteeseen. Lopulta päätetään yhdessä tulevista muutoksista.

 # 'Glad, sad, mad'
 Tässä pidempikestoisessa tekniikassa sprintin aikana nousseet ajatukset jaetaan kolmeen kategoriaan:
 * 'Glad' - positiiviset, onnistuneet asiat sprintissä ja tiimissä
 * 'Sad' - negatiiviset, kehitystä vaativat asiat sprintissä ja tiimissä
 * 'Mad' - yleisemmät, tiimin ulkopuolella olevat murheet.
Tekniikassa jokainen ryhmän jäsen kirjoittaa ajatuksen ja esittelee sen lyhyesti muille. Ajatus sitten sijoitetaan yhteen kolmesta kategoriasta. Kun ajatukset on käyty läpi, samankaltaiset ajatukset yhdistetään joukoiksi. Tämän jälkeen ryhmä äänestä siitä, mitkä joukoista käydään läpi. Eniten ääniä saaneet käydään ensin läpi ja niin edespäin. Sitten asioista pyritään keskustelemaan niin, että erityisesti muutosta vaativat asiat pystyttäisiin seuraavan sprintin aikana muuttamaan. Tätä jatketaan kunnes on kulunut tunti aikaa tai kunnes asiat on saatu käytyä läpi.
